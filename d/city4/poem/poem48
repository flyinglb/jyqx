李颀：送陈章甫

四月南风大麦黄  枣花未落桐叶长  
青山朝别暮还见  嘶马出门思故乡  
陈侯立身何坦荡  虬须虎眉仍大颡  
腹中贮书一万卷  不肯低头在草莽  
东门酤酒饮我曹  心轻万事皆鸿毛  
醉卧不知白日暮  有时空望孤云高  
长河浪头连天黑  津口停舟渡不得  
郑国游人未及家  洛阳行子空叹息  
闻道故林相识多  罢官昨日今如何  
