
                江城子

        十年生死两茫茫，不思量，自难忘．
        千里孤坟，无处话凄凉．
        纵使相逢应不识，尘满面，鬓如霜．

        夜来幽梦忽还乡，小轩窗，正梳妆．
        相顾无言，惟有泪千行．
        料得年年断肠处，明月夜，短松冈．




      水调歌头

明月几时有？把酒问青天。
不知天上宫阙，今昔是何年？
我欲乘风归去，又恐琼楼玉宇，高处不胜寒。
起舞弄清影，何似在人间。转朱阁，低绮户，照无眠。
不应有恨，何事长向别时圆？
人有悲欢离合，月有阴晴圆缺，此事古难全！
但愿人长久，千里共婵娟。



     定风波

莫听穿林打叶声,何妨吟啸且徐行.
竹杖芒鞋轻胜马.谁怕?
一蓑烟雨任平生.

料峭春风吹醒酒,微冷.
山头斜照却相迎.
回首向来萧瑟处,归去,
也无风雨也无晴.




         念奴娇
 
大江东去浪掏尽,千古风流人物.
故垒西边,人道是三国周郎赤壁.
乱石穿空,惊涛拍岸,卷起千堆雪.
江山如画,一时多少豪杰.

遥想公瑾当年,小乔初嫁了,
        雄姿英发.
羽扇纶巾,谈笑间强虏灰飞烟灭.
人生如梦,一尊还酹江月.




   蝶恋花

花褪残红青杏小,
燕子飞时,绿水人家绕.
枝上柳绵吹又少,天涯何处无芳草!

墙内秋千墙外道,
墙外行人墙内佳人笑,
笑渐不闻声渐消,多情却被无情恼.





长恨此身非我有，何时忘却营营。


一身浩然气，千里快哉风。


菊残犹有傲霜枝


春宵一刻值千金，花有清香月有阴。