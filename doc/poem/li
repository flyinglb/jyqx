
		锦瑟 

           锦瑟无端五十弦     
	   一弦一柱思华年
           庄生晓梦迷蝴蝶
           望帝春心托杜鹃
           沧海月明珠有泪
           蓝田日暖玉生烟
           此情可待成追忆
           只是当时已惘然

    无题

重帷深下莫愁堂
卧後清宵细细长
神女生涯原是梦
小姑居处本无郎
风波不信菱枝弱
月露谁教桂叶香
直道相思了无益
未妨惆怅是清狂


     	
     无题

相见时难别亦难，
东风无力百花残。
春蚕到死丝方尽，
腊炬成灰泪始干。
晓镜但愁云鬓改，
夜吟应觉月光寒。
蓬莱此去无多路，
青鸟殷勤为探看。


　　　　　　　
	夜雨寄北

   　君问归期未有期，
     巴山夜雨涨秋池。
　　 何当共剪西窗烛，
     却话巴山夜雨时？

