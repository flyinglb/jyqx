
	                          相见欢

                              林花谢了春红，
                                  太匆匆，
                          无奈朝来寒雨晚来风。
                                  胭脂泪，
                                  相留醉，
                                  几时重。
                          自是人生常恨水长东。



                               无言独上西楼

                               无言独上西楼
                                   月如钩
                           寂寞梧桐深院锁清秋

                                   剪不断
                                   理还乱
                                   是离愁
                           别是一番滋味在心头


		                虞美人

		        春花秋月何时了，往事知多少？
-
 		       小楼昨夜又东风，故国不堪回首月明中．
	
        		雕阑玉砌应犹在，只是朱颜改．

		        问君能有几多愁，恰似一江春水向东流．


		                浪淘沙

		        帘外雨潺潺，春意阑珊．罗衾不耐五更寒．

		        梦里不知身是客，一晌贪欢．

		        独自莫凭栏，无限江山，别时容易见时难．

		        流水落花春去也，天上人间！


 清平乐



别来春半，

触目愁肠断。

砌下落梅如雪乱，

拂了一身还满。


雁来音信无凭，

路遥归梦难成。

离恨恰如春草，

更行更远还生。



