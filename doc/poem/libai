  

    弃我去者
    昨日之日不可留
    乱我心者
    今日之日多烦忧
    长风万里送秋雁
    对此可以酣高楼
    蓬莱文章建安骨
    中间小谢又清发
    俱怀逸兴壮思飞
    欲上青天览日月
    抽刀断水水更流
    举杯销愁愁更愁
    人生在世不称意
    明朝散发弄扁舟
	


            将进酒

	君不见黄河之水天上来，
	奔流到海不复回。
	君不见高堂明镜悲白发，
	朝如青丝暮成雪。
	人生得意须尽欢，
	莫使金樽空对月。
	天生我材必有用，
	千金散尽还复来。
	烹羊宰牛且为乐，
	会须一饮三百杯。
	岑夫子，丹丘生，
	将进酒，杯莫停。
	与君歌一曲，
	请君为我倾耳听。
	钟鼓馔玉何足贵，
	但愿长醉不复醒。
	古来圣贤皆寂寞，
	唯有吟者留其名。
	陈王昔时宴平乐，
	斗酒十千恣欢谑。
	主人何谓言少钱，
	径须沽取对君酌。
	五花马，千金裘，
	呼儿将出换美酒，
	与尔同销万古愁。
	与尔同销万古愁！




今人不见古时月，今月曾经照古人。

我醉欲眠君且去，明朝有意抱琴来。

安能摧眉折腰事权贵，使我不得开心颜？

孤帆远影碧空尽，唯见长江天际流。

问余何意栖碧山？笑而不答心自闲；
桃花流水杳然去，别有天地非人间。
        ~~
    (世间无数云龙手，区区一字敲不成, hehe)